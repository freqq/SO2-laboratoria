## Lista zadań - laboratoria nr 1:

1. Dany jest katalog D (pierwszy parametr skryptu). Należy zmienić nazwy wszystkich plików w D, do których my (nasz skrypt) mamy prawo zapisu, przez dopisanie dodatkowego członu ".old".
2. Dane są katalog D (pierwszy parametr skryptu) oraz plik regularny P (drugi parametr skryptu). P zawiera (być może pustą) listę (zbiór wierszy). Należy w D utworzyć puste pliki regularne o nazwach zgodnych z tą listą. Jeżeli jakiś plik już istnieje, to nie powinien zostać zniszczony.
3. Dany jest katalog D (pierwszy parametr skryptu). Należy skasować wszystkie pliki regularne i puste katalogi w D, poza tymi do których my (nasz skrypt) mamy prawo wykonania. Uwaga! Katalogi też mogą mieć prawo wykonania!
4. Dany jest katalog D (pierwszy parametr skryptu). Należy ponumerować wszystkie pliki regularne w D poprzez dodanie na ich końcu członu .N, gdzie N to kolejne liczy naturalne (1, 2, 3 itp.). Numeracja powinna przebiegać według wielkości plików (w dowolną stronę).
5. Dany jest katalog D (pierwszy parametr skryptu). Należy wypisać na ekran zawartość wszystkich plików regularnych, które znajdują się w katalogu D i do których my (nasz skrypt) mamy prawo zapisu. Kolejność w jakiej pliki zostaną połączone jest nieistotna. W Wydruku treść każdego pliku powinna być poprzedzona nagłówkiem z jego nazwą.
6. Dane są katalogi D1 (pierwszy parametr skryptu) oraz D2 (drugi parametr skryptu). Należy przesunąć wszystkie pliki regularne, do których my (nasz skrypt) mamy prawo wykonania z D1 do D2. Pozostałe pliki w katalogu nie powinny być ruszane.
7. Dane są katalog D (pierwszy parametr skryptu) oraz nazwa P (drugi parametr skryptu). Należy skasować wszystkie puste (o zerowej wielkości) pliki regularne w D. Należy też utworzyć w D plik regularny o nazwie P, które będzie zawierał listę usuniętych plików.
8. Dane są katalogi D1 (pierwszy parametr skryptu) oraz D2 (drugi parametr skryptu). Należy wyświetlić listę (nazwy) plików regularnych o identycznych nazwach w obu katalogach. Można użyć więcej niż jednej pętli for, ale nie wolno używać pętli zagnieżdżonych.
9. Dany jest katalog D (pierwszy parametr skryptu). Należy usunąć wszystkie bezpośrednie podkatalogi D. Zawartość usuwanych katalogów należy wcześniej przenieść do D. W zadaniu można wykorzystać zagnieżdżoną petlę for.
10. Dane są katalogi D1 (pierwszy parametr skryptu) oraz D2 (drugi parametr skryptu). Należy z D1 usunąć wszystkie pliki regularne, które mają swoje odpowiedniki w D2 (tzn. w D2 też są plikami regularnymi o tej samej nazwie).
11. Dany jest katalog D (pierwszy parametr skryptu). Dla wszyskich plików w D, do których my (nasz skrypt) mamy prawo zapisu należy zmienić czas ostatniej modyfikacji na czas aktualny.
12. Dany jest katalog D (pierwszy parametr skryptu). Należy wypisać dwie liczby: liczbę wszystkich plików regularnych w D oraz liczbę wszystkich bezpośrednich podkatalogów w D. W obu przypadkach należy wziąć pod uwagę jedynie te pliki, do których my (nasz skrypt) mamy prawo wykonania.
13. Dane są katalog D (pierwszy parametr skryptu), plik regularny P (drugi parametr skryptu) oraz ścieżka W (trzeci argument skryptu). P zawiera (być może pustą) listę (zbiór wierszy). Należy utworzyć plik regularny W, którego zawartość będzie połączoną zawartością plików regularnych z listy z pliku P. Kolejność w jakiej pliki zostaną połączone powinna być zgodna z kolejnością na liście P. Treść każdego pliku powinna być poprzedzona nagłówkiem z jego nazwą.
14. Dany jest katalog D (pierwszy parametr skryptu). Do wszystkich plików regularnych w D należy dodać prawo zapisu dla właściciela, a katalogom należy odebrać prawo wykonania dla właściciela.
15. Dany jest katalog D (pierwszy parametr skryptu). Wypisać nazwy wszystkich plików w D. W przypadku plików będących bezpośrednimi podkatalogami D wypisać też nazwy plików które te podkatalogi zawierają. Ograniczyć się do dwóch poziomów (tzn. wypisać tylko zawartość D i jego podkatalogów, nie głębiej). Wypisywane nazwy powinny posiadać odpowiednią ścieżkę (np. D/plik, D/podkatalog/plik). Można użyć zagnieżdżonej pętli for.
16. Dane są katalog D (pierwszy parametr skryptu) oraz plik regularny P (drugi parametr skryptu). P zawiera (być może pustą) listę (zbiór wierszy). Należy wypisać różnice między D i P tzn. wypisać listę plików, które są w D, ale nie ma ich na liście P oraz takich, które są na liście P, ale nie ma ich w katalogu D. W zadaniu można wykorzytać jedną zagnieżdżoną pętlę for.
